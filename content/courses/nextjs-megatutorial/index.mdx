---
title: NextJS Mega Tutorial
author: ludusrusso
description: NextJS e React sono dei tool molto usati nel mondo dello sviluppo web moderno. Chiunque voglia diventare uno sviluppatore web può puntare su questi progetti per iniziare ad imparare e sviluppare i propri progetti.
slug: nextjs-mega-tutorial
toc:
  - title: JavaScript Moderno
    slug: javascript-moderno
    path: ./00001-javascript-moderno/index.mdx
  - title: Primi passi con NextJS e React
  - title: Pagine e Componenti
  - title: Deployamo il nostro primo sito con Vercel
---

NextJS e React sono dei tool molto usati nel mondo dello sviluppo web moderno. Chiunque voglia diventare
uno sviluppatore web può puntare su questi progetti per iniziare ad imparare e sviluppare i propri progetti.

Questo corso, raccolto qui come un lungo e completo tutorial, è un mio piccolo esperimento per iniziare
la scrittura di un libro completo ed introduttivo rivolto a persone che vogliono avvicinarsi in modo completo
al mondo dello sviluppo web.

Il corso sarà composto di una serie di capitoli con materiale misto tra video tutorial e materiale scritto. Inoltre,
la parte scritta di questo corso sarà resa gratuitamente disponibile all'interno del mio blog per
chiunque voglia visualizzarlo.

Il corso è in fase di scrittura, e chiedo a chi lo seguirà di darmi il più possibile feedback e suggerimenti per renderlo
più completo e più utile ai più. A breve, inoltre, renderò possibile agli interessati ad iscriversi al corso
per accedere a tutto il materiale che sto producendo ad un prezzo vantaggioso! Quindi rimanete sintonizzati
su questo blog per saperne di più!

## Introduzione

Benvenuti nel mio progetto **NextJS Mega Tutorial**!
In questa serie di articoli voglio condividere la mia esperienza nello sviluppo reale di applicazioni con NextJS e Javascript.
Insieme vederemo come sviluppare e deployare applicazioni complete usando NextJS, React e l'ecosistema Javascript.

A differenza di molte altre risorse e tutorial che si trovano in rete, **NextJS Mega Tutorial** vi porterà all'interno di
un viaggio nello sviluppo software completo. Insieme non vedremo esempi isolati, ma vi mostrerò qual è il processo completo
per sviluppare applicativi web completi e non banali.
Quando raggiungeremo la fine del viaggio, avremmo sviluppato insime un progetto completo di cui conoscerete ogni linea di codice.
Cosa più importante, capirete nel dettaglio tutte le tecnologie, i concetti e le tecniche che utilizzano gli sviluppatori
professionali per creare progetti complessi, e sarete in grado di applicare questi concetti ai vostri progetti personali e lavoriativi.

## Prerequisiti

Per ottenere il massimo da questa serie di tutorial devi avere una minima esperienza nello
sviluppare applicativi con Javascript. Se hai sviluppato siti internet (o parti di questi)
usando _Vanilla Javascript_ o librerie come _JQuery_ dovrebbe andare bene.

Una minima conoscenza di HTML e CSS è anchenecessaria. Come nel caso di Javascript, una
esperienza base con queste tencologie è sufficiente. Io assumo che tu sappia come creare
una semplice pagina HTML usando elementi come `<p>`, `<h1>`, `<img>` e `<div>`, e come usare
CSS per applicare stili a questi elementi.

Una conoscenza base della command line del sistema operativo è anche utile.
Passeremo la maggior parte del tempo ad implementare codice nell'editor di testo, ma alcune
operazioni devono necessariamente essere eseguite dalla commmand line del sistema operativo.

Se usi Windows, consiglio di usare [il sottosistema Windows per Linux](https://docs.microsoft.com/it-it/windows/wsl/about),
che mette a disposizione una bash compatibile con i comandi UNIX e bash, node.js e gli altri comandi che utilizzeremo. Usare
windows con PowerShell è possibile ma richiederà alcune modifiche alla command line rispetto a quelle che userò io in questa serie
di tutorial. Su Mac o Linux potete usare il terminale integrato nel sistema operativo.

Come editor di testo per scrivere consiglio di usare [Visual Studio Code](https://code.visualstudio.com/), l'editor di testo
di riferimento per lo sviluppo software (specialmente in ambito web), che potete scaricare gratuitamente dal sito su tutte le piattaforme.

Per testare l'applicazione che svilupperemo, potete usare il vostro browser preferito.
Il mio cosiglio è di usare Chrome o Firefox, che sono i browser più usati per lo sviluppo web, in quanto sono
compatibili con il plugin [React Developer Tool](https://chrome.google.com/webstore/detail/react-developer-tools/fmkadmapgofadopljbjfkapdkoienihi),
molto utile per fare debug delle applicazioni React (la libreria grafica alla base di NextJS).

Questo corso sarà a disposizione in una combinazione di materiale in forma scritta e video. Il corso è a pagamento ma la parte
scritta del tutorial è anche disponibile gratuitamente su questo blog.

Pronto per iniziare? Il primo capitolo ti aspetta!
