---
title: Creare un Bot Telegram in Node.js - Deploy su Vercel
date: "2022-06-23"
tags:
  - node
  - telegram
category: "blog"
author: "ludusrusso"
description: Come deployare il nostro Telegram bot GRATUITAMENTE su Vercel
image: "./main.png"
draft: true
---

Nel capitolo precedente abbiamo reso il nostro bot pronto per il deploy, e abbiamo visto come lanciarlo
in ascolto in locale sul nostro computer o anche su un Raspberry Pi. Ovviamente questa soluzione
è funzionale ma non va bene se il nostro bot deve essere sempre e costantemente connesso. Infatti un qualsiasi
problema di casa, come internet che non va, o un blackout temporaneo (cosa successa a me ieri), è una causa
di malfunzionamento e di un bot che non risponde.

Fortunatamente, ormai, con

Questa soluzione è più complicata ma più stabile, e potremmo sfruttare Vercel che è un servizio gratuito.
Attenzione però, perchè Vercel è serverless e il bot si spegnerà automaticamente quando non ci saranno richieste per un po' di tempo.

Questo vuole anche dire che alla prima richiesta ci metterà un po' (qualche secondo) a rispondere. Non è un grosso problema
ma dobbiamo tenerne conto.

Altro problema è il seguente: Vercel è un software freemium, in caso di molte richieste dovremmo pagarlo. Fortunatamente il
piano gratuito è molto generoso e a meno di grandi numeri difficilmente riusciremo a superarlo.

Ma per prima cosa dobbiamo fare un po' di lavoro.

##### Step 1: registrazione a vercel

Andiamo su [vercel.com](https://vercel.com/) e registriamoci. Vi consiglio, dato che avete già un account GitHub, di
usare la registrazione con GitHub per rendere poi il collegamento con la nostra repo più immediata.

##### Step 2: creiamo un nuovo progetto vercel

Sulla nostra dashboard di Vercel dobbiamo creare un nuovo progetto cliccando sull'apposito tasto
**New Project**

![Vercel 1](./vercel1.png)

Ci chiederà quindi di importare il progetto da una repository GitHub. Avendo
fatto la registrazione con GitHub non dobbiamo fare
altre cose, basta selezionare la nostra repository del nostro bot e cliccare su **Import**.

![Vercel 2](./vercel2.png)

A questo punto dobbiamo fornire alcune info al progetto.
Non essendo un progetto con un framework noto, come può essere
**NextJS**, Vercel ha bisogno di un piccolo aiuto per
compiarlo e lanciarlo. Gli dobbiamo quindi dire che

1. Per compilare il progetto deve usare il comando `npm run build`,
2. La cartella di destinazione è `dist`,
3. Per installare le dipendenze deve usare `npm install`,

![Vercel 3](./vercel3.png)
