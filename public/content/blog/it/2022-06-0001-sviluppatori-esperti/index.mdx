---
title: Non voglio diventare uno sviluppatore esperto, voglio essere bravo ad imparare!
date: "2022-06-02"
tags:
  - improvement
  - developent
category: "blog"
author: "ludusrusso"
description: Cosa è meglio per una carriera? Diventare esperto o essere bravi ad imparare?
image: "./learning.jpg"
---

In tantissimi si definiscono _sviluppatori esperti_, riferendosi ad una particolare tecnologia o settore. Io
stesso quando mi presento ogni tanto mi prensento come sviluppatore esperto, o come sviluppatore senior, ma
siamo sicuri che sia una cosa positiva? Perchè tutti cercano di affermarsi in questo modo nel mondo degli sviluppatori?

Non dico che essere esperti sia una cosa negativa, ma riflettendoci mi da l'impressione
di qualcuno che è arrivato all'apice del suo percorso, e che di li non si muove.

Ma il mondo dello sviluppo software è un mondo molto strano, le cose cambiano tanto frequentemente che una tecnologia
super usata oggi può diventare quasi obsoleta nel giro di un anno o due. Io sono già passato varie volte da questa
cosa, prendiamo ad esempio il modo Java o PhP che fino a pochi anni fa erano praticamente dominanti nel mondo dello sviluppo web
e adesso iniziano a lasciare il posto ad altre tencologie come node e golang.

O anche l'approccio del server side rendering (tutti i siti erano fatti in questo modo fino a poco tempo fa), che ha lasciato
il posto alle applicazioni SPA per poi tornare indietro (in questo periodo) verso un approccio misto tra Server Side Rendering, Static
Site Generation o entrambe le cose con parti dell'applicazione renderizzate dal Client.

Il mondo dello sviluppo software, e quello dello sviluppo web in particolare, cambiano tanto rapidamente che ormai
la skill più importante nel nostro settore non è quella di essere esperti su una tecnologia, ma di essere esperti nell'imparare cose
nuove nel modo più efficace e veloce possibile, per potersi adattare ai cambiamenti negli approcci e nelle tecnologie.
