---
title: I libri più interessanti che ho letto nel 2021
date: "2022-01-18T00:00:00.000Z"
tags:
  - "Blog"
category: "blog"
author: "ludusrusso"
description: Questa è la mia personalissima lista dei libri più belli ed interessanti che ho letto nel 2021
image: "./main.jpg"
---

No, non si tratta di libri di sviluppo software (anche se una serie di cose da consigliare sul tema ne ho) e nemmeno di romanzi. Nel 2021 ho letto moltissimi libri sul business e la crescita personale, che credo mi abbiano
permesso di migliorarmi non poco nell'arco di un solo anno. Qui sono quelli che mi sono piaciuti di più e che
consiglierei a chiunque.

## 1. Never Split the Difference: Negotiating as if Your Life Depended on It - di Chris Voss

Peccato per la traduzione del titolo in italiano, che è un titolo talmente spudaratamente "clickbait" che l'ho evitato per anni nonostante in molti mi abbiano consigliato di leggerlo. Tanto che alla fine l'ho letto in inglese.

**Never Split the Difference** parla di negoziazione e di come applicare tecniche psicologiche sviluppate da esperti
negoziatori dell'FBI nella vita reale, sia lavorativa che privata.

La cosa più interessante che ho imparato da questo
libro è quello che l'autore chiama **active listening**: molto spesso nelle conversazioni cerchiamo di attirare l'attenzione
su noi stessi e sul nostro punto di vista, tanto che spesso ci perdiamo quello che vogliono dire gli altri. L'ascolto attivo invece prevede di focalizzarsi sull'interlocutore e cercare di capire non solo quello che dice, ma quello che veramente pensa, usando tecniche di investigazione molto interessanti che vengono descritte nel libro.

- [Never Split the Difference in **Inglese**](https://amzn.to/3nhspD9)
- [Never Split the Difference in **Italiano**](https://amzn.to/3HWdshA)

## 2. Influence: The Psychology of Persuasion - di Robert Cialdini

In che modo prendiamo le decisioni? Secondo Cialdini, ogni giorno siamo sommersi di piccole decisioni da prendere, e il
nostro cervello non avrebbe abbastanza energie mentali per soffermarsi su tutte, per questo motivo nella maggior parte dei cosi il nostro cervello adotta delle scorciatoie decisionali che ci permettono di fare una scelta senza doverci
necessariamente pensare. Il fatto è che queste scorciatorie possono essere usate (come nel caso del marketing) per influenzare le nostre scelte in vari ambiti della nostra vita senza necessariamente che noi siamo consci del fatto di
essere influenzati.

In questo libro sono presentati i 6 princidi scoperti da Cialdini e dal suo gruppo di ricerca secondo cui facciamo le nostre scelte quotidiane. Secondo l'autore questi principi sono universali ed usati (chi più, chi meno) da tutti quanti nel mondo. Dopo aver letto questo libro mi sono reos conto di molti comportamenti automatici che giornamente adotto senza nemmeno accorgermi!

- [Influence: The Psychology of Persuasion in **Inglese**](https://amzn.to/3GaLdeN)
- [Influence: The Psychology of Persuasion in **Italiano**](https://amzn.to/3r5Venb)

## 3. Rich Dad Pood Dad - di Robert Kiyosaki

Ho scoperto essere un classico da must read che mi era sfuggito fino al Novembre scorso. Ammetto di non averne mai sentito
parlare prima anche se forse avrei dovuto farlo. **Padre Ricco Padre Povero** parla di finanza personale e di come è imporatante avere la giusta mentalità ed un piano per raggiongere la _ricchezza_ o indipendenza economica, che per l'autore non si tratta di guadagnare un milione, 10 milioni o 100 milioni di € ma di riuscire ad ottenere un flusso di cassa costante tramite investimenti che essenzialmente ci permette di fare in modo che i nostri soldi lavorino per noi. Molti spunti sono super interessanti, e sicuramente è uno dei libro che rileggerò nel 2022 per approfondirlo meglio.

- [Rich Dad Pood Dad in **Inglese**](https://amzn.to/3GcaBRk)
- [Rich Dad Pood Dad in **Italiano**](https://amzn.to/3qhfkvm)

## 4. The Wim Hof Method - di Wim Hof

Wim Hof, anche noto come **the Ice Man** è un personaggio molto interessante che ha diffuso un metodo di miglioramento
del corpo e dello spirito tramite il freddo. Il tutto è partito un po' per caso grazie al mio interesse per le doccie fredde
e la lettura qualche mese fa di alcuni articoli sui benefici della doccia fredda. Parlandone in giro mi è stato suggerito di seguire Wim Hof, che ha trasformato la propria passione ed interesse verso il freddo in un metodo che insegna a miglioni di persone nel mondo. Wim è capace di controllare il proprio metabolismo fino a riscaldare a comando parti del proprio corpo e sopprimere reazioni del proprio corpo ad alcune sostanze nocive. Questa capacità è dimostrata in diversi esperimenti scientifici a cui lui e i suoi seguaci si sono sottoposti. Ma Wim crede nel fatto che queste capacità sono innate in tutte le persone e devono semplicemente essere sbloccate.

Nel libro Wim racconta la sua vita e il suo metodo, che consiste essenzialmente nella graduale esposizione al freddo (a partire dalle doccie fredde fino ai bagni a 0 gradi) e in tecniche di respirazione. Da quando lo conosco cerco ogni giorno di fare una doccia (almeno parzialmente) fredda. D'estate era molto più facile, questo inverno inizia ad essere complicato ma almeno una 20 di secondi ad ogni doccia che faccio li dedico all'acqua completamente fredda. E i benefici si fanno decisamente vedere.

Ho anche provate le tecniche di respirazione che Wim propone, e devo dire che, almeno per me, funzionano.

Nel prossimo futuro, pandemia permettendo, mi piacerebbe partecipare ad uno dei workshop che Wim organizza, e sto cercando qualche pazzo che voglia venire com me! Nel caso, se ti interessa, puoi scrivermi nei commenti.

Se siete vagamente interessati alla cosa ecco un documentario super figo che spiega meglio di me il processo.

<YouTube videoId="8cvhwquPqJ0" />

- [The Wim Hof Method **Inglese**](https://amzn.to/3HWpurh)

## 5. How to Win Friends and Influence People - di Dale Carnegie

Ultimo libro letto nel 2021, proprio al pelo del 2022 (tanto che ero indeciso di metterlo qui dentro). Anche questo un mega classico che ho scoperto troppo tardi, che essenzialmente parla di quali sono gli atteggiamenti da tenere e i modi di fare
per migliorare le nostre relazioni con gli altri e creare legami i amicizia duraturi nel tempo che possano portare benefici ad entrambi. Molte idee sono simili a quelle presentate in Never Split the Difference di Chris Voss, ma in questo caso il focus non è quello di negoziare necessariamente ma quello di creare relazioni con le altre persone.

Un libro che sicuramente rileggerò per ottenere il massimo da quello che dice, ma che già dalla prima lettura sta influenzando il mio modo di pensare e di relazionarmi con le altre persone.

- [How to Win Friends and Influence People in **Inglese**](https://amzn.to/3r8dEUs)
- [How to Win Friends and Influence People in **Italiano**](https://amzn.to/32ZDXUR)
